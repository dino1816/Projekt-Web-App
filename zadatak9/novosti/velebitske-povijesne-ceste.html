<!DOCTYPE html>
<html lang="hr">
<head>
    <meta charset="UTF-8">
    <meta name="description" content="Velebitske povijesne ceste - Velebit je oduvijek spajao priobalje s ličkim zaleđem u jedinstvenu gospodarsku, kulturnu i povijesnu cjelinu. Njegovim je cestama kroz razmjenu dobara kolala raznovrsna roba.">
    <meta name="keywords" content="velebitske povijesne ceste, terezijana, premužićeva staza, majstorska cesta">
    <meta name="author" content="Dino Ćelić">
    <title>Velebitske povijesne ceste - Park prirode Velebit</title>
    <meta name="viewport" content="width=device-width, initial-scale=1.0">
    <link rel="shortcut icon" type="image/x-icon" href="favicon.ico">
    <link rel="stylesheet" href="../style.css">
</head>
<body>
    <header>
        <div class="hero"></div>
        <nav>
            <ul>
                <li>
                    <a href="../index.html">Početna</a>
                </li>
                <li>
                    <a href="../novosti.html">Novosti</a>
                </li>
                <li>
                    <a href="../kontakt.html">Kontakt</a>
                </li>
                <li>
                    <a href="../o-nama.html">O nama</a>
                </li>
                <li>
                    <a href="../galerija.html">Galerija</a>
                </li>
            </ul>
        </nav>
    </header>
    <main>
        <div class="ostale-novosti">
            <h3>Ostale novosti</h3>
            <div>
                <a href="poucne-staze.html">
                    <figure>
                        <img src="../img/novosti/staza.png" alt="Poučne staze" title="Poučne staze">
                        <figcaption>
                            Poučne staze
                        </figcaption>
                    </figure>
                </a>
                <a href="stanista.html">
                    <figure>
                        <img src="../img/novosti/stanista.png" alt="Staništa" title="Staništa">
                        <figcaption>
                            Staništa
                        </figcaption>
                    </figure>
                </a>
                <a href="fauna.html">
                    <figure>
                        <img src="../img/novosti/divokoza.png" alt="Fauna" title="Fauna">
                        <figcaption>
                            Fauna
                        </figcaption>
                    </figure>
                </a>
                <a href="mirila.html">
                    <figure>
                        <img src="../img/novosti/mirila.png" alt="Mirila" title="Mirila">
                        <figcaption>
                            Mirila
                        </figcaption>
                    </figure>
                </a>
            </div>
        </div>
        <div class="clear"></div>
        <h1>Velebitske povijesne ceste</h1>
        <h2>Zbog dobre očuvanosti i povijesne vrijednosti, neke od ovih cesta su zaštićene kao kulturno dobro Republike Hrvatske</h2>
        <p>
            Velebit je oduvijek spajao priobalje s ličkim zaleđem u jedinstvenu gospodarsku, kulturnu i povijesnu cjelinu. Njegovim je cestama kroz razmjenu dobara kolala raznovrsna roba. U tu je svrhu prometno povezivanje bilo iznimno važno – od antičkih vremena do danas. Radi razvoja gospodarstva, trgovine i prometa, Habsburška Monarhija je u 18. i 19. stoljeću izgradila nekoliko značajnih cesta preko Velebita. Graditelji cesta odlikovali su se iznimnom stručnošću, te je većina tih cesta, uz poneku rekonstrukciju, u uporabi i u današnje vrijeme.
        </p>
        <p>
            Rekonstruirane velebitske ceste u vrijeme svoje gradnje bile su veliki napredak u načinu izvedbe cesta jer je njihov kolnik imao kamenu podlogu, veliko rubno kamenje, masivne potporne zidove, dobru odvodnju kolnika i objekte ispod trupa ceste, a širina im je iznosila od 4 do 6 metara. Kameni tarac bio je potreban da se sačuva kolnik od razornog djelovanja oborinskih voda i jake bure. U protivnom bi kolnik bio razoren u najkraće vrijeme.
        </p>
        <h2>Terezijana</h2>
        <p>
            Jedna od važnih cesta izgrađenih u prošlosti preko velebitskih prijevoja radi odvijanja trgovinskog prometa između priobalja i unutrašnjosti bila je Terezijana.
        </p>
        <p>
            Terezijana je izgrađena 1786. g. radi boljeg povezivanja tadašnjeg pukovnijskog središta u Gospiću sa slobodnom lukom Karlobag te kako bi zamijenila postojeću Karolinsku cestu kojom se putovalo sve teže zbog njenih oštrih zavoja i strmih dijelova. Nalog za izgradnju nove, modernije ceste dao je tadašnji austrijski car Josip II. Cesta je dobila ime po njegovoj majci, Mariji Tereziji.
        </p>
        <p>
            Gradnja ceste povjerena je graničarskom časniku Filipu Vukasoviću, kasnijem znamenitom graditelju Lujzijanske ceste Karlovac – Rijeka.
        </p>
        <p>
            Terezijana je 2007. g. uvrštena na popis kulturnih dobara Republike Hrvatske. 
        </p>
        <p>
            Radi upoznavanja što većeg broja posjetitelja o kulturnoj važnosti Terezijane, Javna ustanova Park prirode Velebit uredila je dio Terezijane kao poučnu stazu. Staza je namijenjena isključivo pješacima, a posebno je zanimljiva zbog prostora kojim prolazi gdje se, u samo 3 km koliko je poučna staza duga, dožive oba lica Velebita u njihovoj punoj ljepoti.
        </p>
        <h2>Premužićeva staza</h2>
        <p>
            Vršne dijelove sjevernog i srednjeg Velebita, od Zavižana do Baških Oštarija, povezuje 57 km duga planinarska staza. Nazvana je po svom projektantu Anti Premužiću, znamenitom graditelju putova i staza po Velebitu.
        </p>
        <p>
            Izgradnjom staze omogućen je pristup u najnepristupačnije i najljepše dijelove Velebita dotad poznate samo malom broju stanovnika. Gradnja staze trajala je svega 3 godine (1930.–1933.). Radove su izvodili brojni radnici iz velebitskih i podvelebitskih sela.
        </p>
        <p>
            Kako nema velikih uspona, njome mogu proći i ljudi nenavikli na planinarenje. Utočište mogu pronaći u nekoliko planinarskih objekata koji se nalaze u blizini staze.
            Kvalitetom gradnje i uklopljenošću u prirodni okoliš ova se staza smatra remek-djelom graditeljstva. Upravo zbog toga je 2009. godine uvrštena na popis kulturnih dobara Republike Hrvatske.
        </p>
        <h2>Majstorska cesta</h2>
        <p>
            Još jedna povijesna velebitska cesta koja je uvrštena na popis kulturnih dobara Republike Hrvatske (2007. godine) je tzv. Majstorska cesta.
        </p>
        <p>
            Kako bi se skratio put do Dalmacije, 1825. g. počela je izgradnja transvelebitske prometnice na relaciji Sveti Rok – Mali Alan – Obrovac. Na toj cesti počela je samostalna djelatnost poznatoga graditelja planinskih cesta i graničarskog časnika Josipa Kajetana Knežića.
        </p>
        <p>
            Gradnja ove 41 km duge prometnice potpuno je završena 1832. godine kada je svečano puštena u promet pod nazivom Majstorska cesta. Naime, način na koji je Knežić proveo trasu po strmoj velebitskoj padini s brojnim serpentinama između klisura i kukova u to je vrijeme predstavljao veliki napredak u cestogradnji. Maksimalni nagib ceste iznosio je do 5,5 % što je u skladu i sa suvremenim propisima za gradnju prometnica. Po toj novoj velebitskoj transverzali, osim trgovačkog, od početka se odvijao i poštanski promet između Beča i Zadra.
        </p>
        <p>
            Cesta prolazi pokraj geomorfološki značajnog lokaliteta Tulovih greda – istaknute skupine okomitih vapnenačkih greda, kukova i tornjeva.
        </p>
        <span>Datum objavljivanja: <time datetime="2021-12-28">28.12.2021.</time></span>
        <a class="button" href="../novosti.html">Natrag na novosti</a>
    </main>
    <footer>
        <p>Copyright &copy; 2021. Dino Ćelić. <a href="https://github.com/dino1816/Web-Aplikacije---Projekt.git">Github</a></p>
    </footer>
</body>
</html>